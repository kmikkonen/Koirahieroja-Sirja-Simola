---
layout: page
title: Tietoa koirahieronnasta
permalink: /info/
---

## Hieronnan hyödyt
Hieronnasta on hyötyä niin rakkaille koti- kuin harrastuskoirillekin. Hieronta rentouttaa, palauttaa rasituksen jälkeen, parantaa aineenvaihduntaa ja poistaa elimistöstä kuona-aineita, lisää lihasten elastisuutta ja kimmoisuutta sekä vähentää lihasperäistä jännitystä ja liikerajoituksia. 
Säännöllisen lihashuollon avulla koiran olo paranee ja liikkuminen helpottuu, kun lihaskireydet vähentyvät ja lihaksen jaksaminen ja voimantuotto parantuu.
Myös esimerkiksi nivelrikkoiselle koiralle hieronta on hyväksi, ja nivelrikon aiheuttamaa kuormitusta voidaan helpottaa hieronnalla. Jotta nivelrikkoisen koiran liikkuminen olisi mahdollisimman mukavaa, on lihasten hyvinvoinnista huolehtiminen tärkeää.


## Kenelle hieronta sopii?

### ![Harrastuskoirat](/assets/images/harrastuskoirat.png "Harrastuskoirat")
Hieronta ja venyttely ovat osa harrastuskoirien perushuoltoa. Ne ovat tärkeitä osa-alueita suorituskyvyn ja puhtaiden liikeratojen ylläpitämisessä sekä palautumisen tehostamisessa. Hieronnan rentouttava vaikutus voi myös parantaa koiran keskittymiskykyä.

### ![Kotikoirat](/assets/images/kotikoirat.png "Kotikoirat")

Kotikoirankin lihaksisto altistuu jännitteille, joten lihashuollosta on tärkeää pitää huolta. Arjessa kotikoirilla lihaskireydet voivat ilmetä esimerkiksi jäykkyytenä levon tai rasituksen jälkeen, ranteiden, polvien, kylkien tai ristiselän nuolemisena tai kirputtamisena, hyppäämisen epäröintinä tai portaiden kävelyn vaikeutumisena. Hierontaa kannattaakin käyttää kotikoirilla ennaltaehkäisevästi jo nuoresta pitäen, pyrkien ennaltaehkäisemään lihasjännitteistä johtuvia ongelmia tai kiputiloja.

### ![Ikääntyvät koirat](/assets/images/ikaantyvat_koirat.png "Ikääntyvät koirat")

Iäkkäät koirat hyötyvät usein hieronnasta suuresti. Kun vanhan koiran lihaskuntoa hoitaa oikein, pysyy keho paremmin vetreänä ja notkeana. Myös nivelrikosta aiheutuvia kiputiloja voidaan helpottaa hieronnalla.

### ![Metsästyskoirat](/assets/images/metsastyskoirat.png "Metsästyskoirat")

Jahtipäivinä metsästyskoirat tekevät usein intensiivisen ja pitkäkestoisen urheilusuorituksen, joten lihashuollosta on hyvä huolehtia tarkan lämmittelyn ja jäähdyttelyt lisäksi myös hieronnan avulla. Hieronnan avulla voidaan parantaa metsästyskoiran suorituskykyä ja jaksamista, sekä pienentää loukkaantumisriskiä elastisemman lihaksiston ansiosta.

## Milloin hierontaan?

Koirat ilmaisevat epämukavuuttaan monin eri tavoin. Esimerkiksi haluttomuus hypätä tai epäröinti ennen hyppyä, jatkuva venyttely tai venyttelyn loppuminen, muutokset liikkumisessa, seisominen selkä köyryssä tai selän säpsyttely koskettaessa voivat kieliä lihasjumeista tai -kivuista.

Koirahierontaa kannattaa käyttää myös ennaltaehkäisevänä hoitomuotona, vaikka erityisiä ongelmia ei koiralla olisikaan. Säännöllinen, ylläpitävä hieronta ennaltaehkäisee lihasjännityksiä ja -kireyksiä. Hyvällä lihashuollolla voidaan pienentää vaurioiden riskiä. Erityisen tärkeää ennaltaehkäisy on paljon harrastavilla tai muuten aktiivisilla koirilla.

## Milloin koiraa ei voida hieroa?
<div class="info-box">
<div class="info-box-header">
<h3 class="info-box-header-title">Esteitä hieronnalle</h3>
</div>
<div class="info-box-content">
<ul>
<li>Akuutti trauma</li>
<li>Tulehdukset</li>
<li>Pahalaatuinen kasvain</li>
<li>Sydämen vajaatoiminta</li>
<li>Ulkoloiset</li>
<li>Tarttuvat taudit</li>
</ul>
</div>
</div>

Jos koirallasi on jokin sairaus tai lääkitys, joka voisi olla hieronnalle esteenä, konsultoithan koiraasi hoitanutta eläinlääkäriä kysyäksesi, onko hieronta sinun koirallesi sopivaa. Kerrothan myös aikaa varatessasi, mikäli koirallasi on sairauksia tai lääkityksiä. Jos koira ontuu, tulee ontumisen syy selvittää eläinlääkärissä ennen hierontaa.
